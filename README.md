# Lab 1

Перший — модуль Networking для роботи з мережею. Тут ви маєте створити функціонал, що дозволить легко отримати список котиків з цього API https://developers.thecatapi.com . Вся робота з мережею має відбуватися винятково у модулі Networking. Відкритий API цього модулю має складатися з принаймні одного методу getCats, що асинхронно повертає необхідні дані про котиків. Можете використовувати callback, або ж async на вибір.

Другий модуль — модуль вашого додатку. Тут потрібно реалізувати відображення списку картинок котиків користувачеві. За бажанням, поруч з картинками можете виводити додаткову інформацію про котиків на ваш вибір. Або ж випадковим чином генерувати котику імʼя. Для реалізації можете використовувати SwiftUI або UIKit на вибір. Цей модуль має залежати від модуля Networking і використовувати його публічний API для отримання списку котиків. Робити прямі запити на сервер з цього модуля особисто заборонив Президент Зеленський.

Для побудови модульної архітектури, можете обрати будь-який зручний для вас спосіб (Targets, підпроєкти, Workspace, пакети Swift).

Одна з наших корпоративних цінностей — це свобода, тож ми не забороняємо використання будь-яких сторонніх бібліотек. Проте вважаємо, що без них можна легко обійтися.

Наша команда цінує ваш витрачений час, тож виконання цього завдання ми пропонуємо винагороду 8 балів.

Ще один бал можна отримати, якщо при натиску на рядок з котиком відкриється ще одна сторінка, де картинка котика буде розтягнута на весь екран. Має бути можливість повернутися з цієї сторінки назад до списку. А якщо ви хочете претендувати на максисум балів, пропонуємо вам виконати підпис коду вашого додатку вручну. Для цього вам потрібно:

- Зайти на портал developer.apple.com/account у вкладці Program resources > Certificates, Identifiers & Profiles.
- Створити iOS App Development сертифікат (якщо ви його не маєте), скачати його і відкрити. Таким чином він збережеться в Keychain. У матеріалах до 1 тижня на сторінці курсу знайдете інструкцію з картинками.
- Напишіть мені, щоб я створив для вас профайл. Також можете додати свій пристрій за бажання. Якщо вашого пристрою немає в списку — дайте знати, ми додамо.
- Щойно сертифікат буде в профілі, скачайте і відкрийте його. Він має встановитися і стане доступним в Xcode.
- Для обох ваших модулів у вкладці Signing and Capabilities вимкніть Automatically manage signing. Оберіть створений вами профіль. Якщо ви його не бачите, натисніть Import і оберіть його серед скачаних файлів. Не забудьте зробити те саме як для Debug, так і для Release конфігурацій!


# Lab 2

Перш за все, створіть проєкт для свого додатку на Firebase (https://console.firebase.google.com). Виконайте початкове налаштування проєкту згідно з інструкціями. Зміст завдання:

(3 бали) Використовуючи “сліди” Performance Monitoring (Trace), виміряйте час виконання двох REST-викликів: отримання списку котиків з API та час, необхідний для повного завантаження картинки котика у списку. Виконайте багато повторних виходів і входів у додаток для виконання нових запитів для збільшення кількості даних статистики. В консолі Firebase у вкладці Performance зробіть скріншоти для ваших “слідів”.
(3 бали) Використовуючи власні значення і логи Crashlytics (Custom values, Logs), ведіть облік дій користувача у вашому додатку. Можете, наприклад, логувати рядок у списку, на який натиснув користувач. Спосіб використання власних значень придумайте самостійно.
(3 бали) Згенеруйте дані про вильоти вашого додатку, щоб наповнити статистику у консолі Crashlytics. Можете додати у інтерфейс вашого кнопку Crash, яка б миттєво призводила до збою, використати в коді ділення на нуль, або будь-який інший спосіб. Використейте різні симулятори, щоб статистика велася для кількох різних пристроїв. Загалом просимулюйте щонайменше три різні види збоїв на принаймні двох різних симуляторах. Зробіть скріншоти для кожної групи вильотів, разом з логами та власними значеннями.
(3 бали) Отримайте згоду користувача на збір даних про вильоти. Використайте Alert і setCrashlyticsCollectionEnabled. Запит на збір має відбуватися лише після першого старту додатку. Усі подальші рази до видалення додаток має “памʼятати” про згоду користувача.
(Обовʼязково) Використайте функцію App Distribution для поширення додатку. Додайте в тестувальники пошту. Приберіть з додатку усі непередбачувані для користувача вильоти і залиште лише кнопку Crash. Коли додаток буде готовий, заархівуйте його і завантажте для поширення.


# Lab 3

* Перша частина (6 балів) *
Написати bash-скрипт, що буде виконувати:

очищення папки build
архівацію додатку
експорт додатку у форматі .ipa
При виконанні перших двох команд, використайте конфігурацію Release та призначення generic/platform=iOS.

Для виконання експорту, вам знадобиться файл exportOptions.plist. У причеплених до завдання файлах знайдете його шаблон. В цьому шаблоні варто замінити усі шаблонні значення (у знаках %%) на ті, які відповідають вашій особистості розробника. У кінцевій версії файла знаків % бути не має, вони лише для наочної демонстрації значень, які варто замінити. Примітка - %EXPORT_METHOD% замініть на development, а %DESTINATION% — на export.

Створювати exportOptions.plist має ваш скрипт автоматично за допомогою PlistBuddy

Експорт виконуйте у директорію CURRENT_DIR/Exported, де CURRENT_DIR — директорія, де знаходиться .xcproject-файл головного модуля або файл .xcworkspace. У результаті виконання вашого скрипта, в директорії CURRENT_DIR/Exported має зʼявитися файл .ipa з допоміжними файлами. Тільки такий результат можна вважати успішним.

Для тестування вашого скрипту, йому варто надати можливість виконуватися. Для цього скористайтеся sudo chmod +x *script-name.sh*.

* Друга частина (6 бали) *
Під час виклику вашого скрипта у нього передаватиметься один аргумент, що матиме два можливих значення — CATS або DOGS. Запишіть це значення у Info.plist вашого додатку з використанням PlistBuddy і залежно від його значення завантажуйте список котиків чи песиків відповідно. Для отримання списку песиків скористайтеся цим API https://www.thedogapi.com.

Приклад виклику: ./archive-and-export.sh CATS або ./archive-and-export.sh DOGS

Відповідно, у першому випадку отримаємо додаток, який показує список котиків, а у другому — список песиків. Для перевірки того, що у вас все працює, можете скористатися поширенням через Firebase, або ж встановленням файлу .ipa в симулятор.

Після успішного експорту, до назви директорії, де знаходиться архів додатку (.ipa) має додатися рядок _CATS або _DOGS. Відповідно назва може бути або Exported_CATS, або Exported_DOGS.


# Lab 4
Перша частина (6 балів)
Створіть стежку (lane) з назвою :build_and_export, що буде виконувати збірку проєкту та завантаження збірки у вашу консоль Firebase App Distribution.

Для команди gym обовʼязково використайте параметри для уточнення схеми, воркспейсу, призначення (destination), методу експорту (export_method) та назву архіву. Виконайте експорт у директорію ./output. Використайте Gymfile, щоб задати значення деяких параметрів команди (на вибір).

Для команди firebase_app_distribution обовʼязково вкажіть release notes та додайте до тестерів пошту o.frankiv@ukma.edu.ua.

Підніміть версію проекту до 1.1

Коли ви переконаєтеся, що збірка зʼявляється в консолі Firebase, виконайте запис екрану на якому ви:

Демонструєте, що наразі немає нових релізів
Виконуєте в терміналі стежку :build_and_export і чекаєте її успішного завершення
Демонструєте, що новий реліз зʼявився в консолі
Завантажте відео на будь-яку зручну безкоштовну платформу (наприклад, YouTube чи Vimeo), або ж на ваше віртуальне сховище (DropBox, Google Drive, iCloud). Оберіть спосіб, що є більш зручним для вас. Головне, щоб до відео можна було отримати доступ за посиланням.

Друга частина (6 балів)
Створіть стежку з назвою :take_screenshots, що буде виконувати автоматичний збір скріншотів вашого додатку. Всі параметри конфігурації команди пропишіть у Snapfile. Виконайте скріншоти для пристроїв iPhone 8 та iPhone 13 для двох мов — англійської і німецькою (локалізовувати додаток не потрібно, важливо лише щоб створилися дві групи скріншотів). Якщо ви реалізували два екрани у вашому додатку, виконайте скріншоти їх обох. Якщо лише одного — то одного. Скріншот першого екрану має назватися “YourName_MainScreen”, а другого — “YourName_DetailsScreen”, де YourName — ваше імʼя. В результаті має згенеруватися: (2 пристрої) х (2 мови) х (2 екрани) = 8 скріншотів. Збережіть скріншоти у папку ./screenshots

Формат здачі
Архів, що міститиме директорію вашого проєкту та один текстовий файл з назвою demo.txt. Переконайтеся, що директорія проєкту містить папки output та screenshots, а також, що в останній є усі необхідні скріншоти та файл screenshots.html.

У файлі demo.txt залиште посилання на відео з демонстрацією виконання першої частини завдання.

Назва архіву fastlane_NameSurname. Тобто кандидат Сергій Жадан має створити архів з назвою fastlane_SerhiiZhadan.zip.